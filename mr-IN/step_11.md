## मेनू बार बनवणे

ह्या कार्डवर आपण बघाल कि कसं स्टाईल शीटमध्ये अधिक सीएसएस (CSS) नियम जोडून आपल्या मार्गनिर्देशक (नॅव्हिगेशन) menuला एका मस्त दिसणार्‍या menu bar मध्ये बदलतात.

![मेनू बारचे उदाहरण](images/egCoolMenuBar.png)

- `styles.css` टॅब मध्ये स्टाईल शीट फाईलीवर जा. एका बंद होणाऱ्या कंसाच्या `}` **खाली** क्लिक करा, आणि **एंटर (Enter)** दाबून एक नवी रिकामी ओळ तयार करा. पुढील सीएसएस (CSS) code जोडा:

```css
    nav ul {
        background-color: tomato;
    }
```

लक्षात आलं आपण कसं एका ऐवजी दोन निवडक (सिलेक्टर्स) वापरले? आपण जर `ul` निवडक (सिलेक्टर) वापरलात तर आपल्या संकेतस्थळावर नियम स्वतःहून सर्व अनऑर्डर्ड याद्यांना प्रभावित करेल. `nav` हा निवडक (सिलेक्टर) सुद्धा जोडल्यास तो `nav` टॅग्स मध्ये असलेल्या लिस्टवरच लागू होईल.

![लाल पार्श्वभूमी (बॅकग्राऊंड) असलेली लिस्ट](images/egMenuBarFirstStyle.png)

चला बुलेट बिंदूंपासून सुटका मिळवू. ते यादीतल्या प्रत्येक आयटम समोर असणारे ठिपके आहेत.

- `styles.css` मध्ये पुढील कोड जोडा. पुन्हा, `}` नंतर एका नव्या ओळीवर ते टंकलेखित करा जेणेकरून ते इतर कुठल्या नियमांच्या ब्लॉक मध्ये नसेल.

```css
    nav ul li {
        list-style-type: none;
    }
```

लक्षात घ्या ह्या नियमांच्या संचामध्ये (सेटमध्ये) तीन निवडक (सिलेक्टर्स) आहेत: ते सर्व `li` एलिमेंट्सना निवडते जे `ul` ह्या लिस्ट आहेत जी एका `nav` विभागात (सेक्शन मध्ये) आहे. हुश्श!

![बुलेटबिंदू काढलेली लिस्ट](images/egMenuBarNoBullets.png)

चला आता एका उभ्या (खाली जाणाऱ्या) यादी ऐवजी आडवी (क्षितिजाला समांतर असलेली) यादी बनवू.

- आपण आत्ताच तयार केलेल्या नवीन सीएसएस (CSS) नियमात पुढील ओळ जोडा: `display: inline;`.

![](images/egMenuBarInline.png)

- आता सर्व मेनू आयटम्स एकदुसऱ्यात कोंबले गेले आहेत, तर मग थोडी जागा करण्यास अजून गुणधर्म `margin-right` आणि `margin-left` देखील जोडूया. आता सीएसएस (CSS) कोडचा ब्लॉक असा दिसला पाहिजे:

```css
    nav ul li {
        list-style-type: none;
        display: inline;
        margin-right: 10px;
        margin-left: 10px;
    }
```

लक्षात ठेवा: `10px` म्हणजे दहा पिक्सेल्स.

आपण कोणत्या पृष्ठावर आहात हे सांगण्यासाठी मेनू बदलून बघूयात? हा भाग स्टाईल शीटमध्ये नसेल.

- मुख्यपृष्ठाहुन सुरु करा. `index.html` ह्या फाईल मध्ये जा. मेनू लिंकच्या लिस्ट `Home` ह्या शब्दाच्या आधी आणि नंतर असलेल्या लिंक टॅग्सना काढा जेणेकरून मुख्यपेजसाठी (होमपेजसाठी) लिस्ट आयटम फक्त `<li></li>` ह्या टॅग्स मधला टेक्स्ट असेल, हे असं `<li>Home</li>`.

- आता आपल्या इतर प्रत्येक fileलवर जा आणि आपण संपादित (एडिट) करत असलेल्या पृष्ठामधून प्रत्येक वेळी लिंक टॅग काढा. तर, उदाहरणार्थ `music.html` ह्या file मध्ये मी `Music` ह्या लिस्ट आयटम मधील लिंक टॅग्स काढले आहेत:

```html
    <header>
        <nav>
            <ul>
            <li><a href="index.html">Home</a></li>
            <li><a href="attractions.html">Places to visit</a></li>
            <li>Music</li>
            <li><a href="food.html">Things to eat</a></li>
            </ul>
        </nav>
    </header>
```

- लिंकवर क्लिक करून आपल्या पेजचं अन्वेषण (एक्सप्लोर) करा. बघितलंत कसं मेनू बार आपण ज्या पृष्ठावर आहात त्याला लिंक ऐवजी साधा टेक्स्ट म्हणून दाखवतंय ते'? 

![वर्तमान पेजला हायलाइट करणार्‍या मेनू बारचे उदाहरण](images/egMenuBarOnPage.png)

पुढील कार्डवर आपण मेनू बार मस्तं दिसण्यासाठी आणखी सीएसएस (CSS) युक्त्या शिकाल.
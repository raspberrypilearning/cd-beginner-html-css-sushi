## Aggiungere una mappa o un video

YouTube offre un modo semplice per aggiungere i suoi video al tuo sito web. L'aggiunta di elementi da altre fonti online al tuo sito web viene anche chiamata **incorporamento o embedding**.

- Trova un video su YouTube che desideri mostrare sul tuo sito web.

- Fai clic sul pulsante **Condividi** sotto il video. Seleziona l'opzione **incorpora o embed**.

Vedrai una casella di testo con tutto il testo selezionato. Se per errore si deseleziona il testo, è possibile selezionarlo nuovamente facendo clic su di esso e premendo i tasti <kbd>Ctrl</kbd> (o <kbd>cmd</kbd> su un Mac) e <kbd>A</kbd> contemporaneamente.

![Opzione di incorporamento di YouTube con codice selezionato](images/EmbedYouTube.png)

- Premere i tasti <kbd>Ctrl</kbd> (o <kbd>cmd</kbd> su un Mac) e <kbd>C</kbd> insieme per copiare il testo.

- Quindi torna al codice HTML del tuo sito Web e fai clic nel punto in cui desideri inserire il video, ad esempio sotto un'intestazione o un paragrafo. **Incolla** il codice premendo <kbd>Ctrl</kbd> (o <kbd>cmd</kbd> su un Mac) e <kbd>V</kbd> sulla tastiera allo stesso tempo. Non preoccuparti di capire tutto il codice che hai appena incollato!

![Esempio del codice di incorporamento incollato in una pagina HTML](images/EmbedYouTube2.png)

Dovresti vedere il video apparire sulla tua pagina web.

La stessa tecnica funziona anche per le mappe di Google. Provaci!

- Vai [qui](http://dojo.soy/google-maps) e cerca un luogo che vuoi mostrare sul tuo sito web. **Nota:** **non** condividere informazioni personali come il tuo indirizzo di casa su un sito web!

- Clicca sul risultato, quindi clicca sul pulsante **Condividi** e copia il codice per aggiungerlo al sito web come sopra. ![Opzione incorpora o embedded selezionata in Google Maps](images/EmbedGoogleMap.png)

- Se osservi attentamente, dovresti trovare **gli attributi** `width` e `height` nel codice incollato. Puoi cambiare i loro valori per far apparire la mappa più grande o più piccola.

![Esempio di Google Map incorporata con attributi di larghezza e altezza selezionati](images/EmbeddedGoogleMapCode.png)
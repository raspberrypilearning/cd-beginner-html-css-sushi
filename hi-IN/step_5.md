## चित्र जोड़ना

चलो एक छवि जोड़ते हैं!

- `index.html` नाम के टैब पर जाएं। `</main>` टैग खोजें और यह उसके **ऊपर** टाइप करें: 

```html
    <img src="tito.png" alt="Tito the dog" width="100px" />
```

परिणाम ऐसा दिखना चाहिए:

![छवि कोड और टिटो की तस्वीर](images/egImgCodeTito.png)

ध्यान दें कि इस टैग के अंदर अतिरिक्त जानकारी है। उन्हें **ऐट्रिब्यूट्स** (विशेषताएँ) कहा जाता है ।

- कोड में `width="100px"` ढूंढें और विभिन्न संख्याओं के साथ प्रयोग करके देखें कि क्या आप यह पता लगा सकते हैं कि यह ऐट्रिब्यूट क्या है। `px` अक्षर न हटाएं!

--- collapse ---
---
title: `img` टैग कैसे काम करता है
---

ध्यान दें कि `<img>` टैग आपके द्वारा अब तक उपयोग किए गए अन्य टैग से अलग है - इसमें कोई बंद करने वाला `</img>` टैग नहीं है। इसके बजाय, यह टैग **स्व-समापन है**: इसके अंत में ` />` है। इसका कारण यह है कि छवि तत्व का कोई 'प्रारंभ' और 'अंत' नहीं है, जैसे पृष्ठ पर पाठ के लिए होता है।

टैग के **ऐट्रिब्यूट्स** में अतिरिक्त जानकारी है:

- `src` ऐट्रिब्यूट ब्राउज़र को बताती है कि चित्र के लिए किस फ़ाइल का उपयोग करना है। 
- `alt` ऐट्रिब्यूट एक संक्षिप्त विवरण है जो ब्राउज़र पर दिखेगा अगर वह चित्र प्रदर्शित नहीं हो पाया। 'ऑल्ट' छोटा शब्द है 'अल्टरनेटिव' के लिए जिसका मतलब वैकल्पिक होता है। यह पाठ स्क्रीन रीडर का उपयोग करने वाले लोगों को यह जानने में भी मदद करता है कि चित्र क्या है।
- `width` ऐट्रिब्यूट ब्राउज़र को बताती है कि चित्र को कितना चौड़ा बनाना है। `100px` का मतलब है एक सौ **पिक्सेल**, जो छोटे बिंदु हैं जो आपके स्क्रीन पर दिखाई देते हैं। यदि आप इस ऐट्रिब्यूट को शामिल नहीं करते हैं, तो चित्र को उसके मूल आकार में प्रदर्शित किया जाएगा।

--- /collapse ---

अब जब आप अपनी वेबसाइट पर एक तस्वीर डालने के लिए कोड जानते हैं, तो आप शायद तस्वीर बदलना चाहते हैं, है ना?

- निश्चित रूप से पहली चीज जो आपको चाहिए होगी वो है, एक तस्वीर! आप अपने कंप्यूटर पर पहले से मौजूद एक तस्वीर का उपयोग कर सकते हैं, जैसे कि आपके द्वारा लिया गया फोटोग्राफ, या आप इंटरनेट से प्राप्त कर सकते हैं।

[[[generic-get-picture-from-web]]]

**ध्यान दें:** सभी छवियों जो इंटरनेट पर मिलती हैं वो सब के उपयोग के लिए नि:शुल्क नहीं है। यदि आप कोई चित्र डाउनलोड करते हैं, तो आपको यह सुनिश्चित करना चाहिए की उसे आपको उपयोग करने की अनुमति है। इसके बारे में यहाँ और अधिक जानकारी प्राप्त करें:

[[[images-permissions-to-use]]]

जब आपके पास एक चित्र हो, तो आप ट्रिंकेट पर फ़ाइल **अपलोड** कर सकते हैं:

- अपने ट्रिंकेट में, **छवि** के बगल में **+** चिह्न पर क्लिक करें। 

![छवि आइकन](images/tktImageIconArrow.png)

यह वह जगह है जहाँ आप उन चित्रों को देख सकते हैं जिन्हें आप अपनी वेबसाइट पर उपयोग कर सकते हैं। आपको टीटो, कोडरडोजो कुत्ते की तस्वीर देखनी चाहिए।

- **Add Image** बटन पर क्लिक करें और फिर **Upload** पर क्लिक करें ।

- **Click to Select Files** बटन पर क्लिक करें । खुलने वाली विंडो में अपनी छवि फ़ाइल ढूंढें और डबल क्लिक करें।

- **Done** बटन पर क्लिक करें।

![छवि अपलोड क्षेत्र](images/tktUploadImages.png)

आपकी तस्वीर अपलोड की जाएगी और उपयोग करने के लिए तैयार हो जाएगी।

- `index.html` फ़ाइल में जाएँ और `<img>` टैग ढूंढें। `tito.png` को बदलें ताकि यह आपके द्वारा चुनी गई छवि फ़ाइल के नाम से पूरी तरह मेल खाता हो। ध्यान दें कि इसका नाम `.jpg` में समाप्त हो सकता है बजाय `.png`!

आपके द्वारा अभी-अभी बदला गया टेक्स्ट `src` नामक एट्रिब्यूट है, जो ब्राउज़र को बताता है कि किस फ़ाइल को प्रदर्शित करना है।

**ध्यान दें:** किसी एट्रिब्यूट के लिए आपके द्वारा टाइप किया गया मान उद्धरण चिह्न `""` के अंदर होना चाहिए!

--- challenge ---

## चुनौती: चित्र का alt पाठ बदलें

- आपकी छवि तत्व के `alt` ऐट्रिब्यूट को खोजें लखे पाठ को बदल कर उसमें आपके चित्र के संक्षिप्त विवरण लिखिये। 

--- /challenge ---